*96

HORA'I'I CARMINVM

Grata carpentis thyma per laborem

Plurimum, circa nemus uvidique

Tiburis ripas, operosa parvus
Carmina fingo.

Concines maj0re poeta plectro

Caesarem, quandoque trahet feroces

Per sacrum clivum, merita decorus
Fronde, Sygambros:

Quo nihil maJus meliusve terris

Fata donavere bonique divi,

Nec dabunt, quamvis redeant in aurum
Tempora priscum.

Concines laetosque dies et urbis

Publicum ludum super impetrato

Fortis Augusti reditu, forumque
Litibus orbum.

Tum meae, si quid loquar audiendum,

Vocis accedet bona pars, et ·‘ Ο Sol

Pulcher! o laudandei'' canam, recepto
Caesare felix.

Teque, dum procedis, io Triumphe!

Non semel dicemus, io Triumphe!

Civitas omnis, dabimusque divis
Tura benignis

Te decem tauri totidemque vaccae,

Me tener solvet vituluS, relicta

Matre qui largis juvenescit herbis
In mea vota,

Fronte curvatos imitatus ignes

Tertium lunae referentis ortum,

Qua notam duxit, niveus videri,
Cetera fulvus.

ΙΙΙ.

Quem tu, Melpomene, semel
N ascentem placido lumine videris,

30

35

40

45

50

60

33, 41 concinet e coniectura 36 Sigambros 45 loquor 49 tuque

49 procedit 58 orbem

