 

13-15 125

XIV.

Mollis inertia cur tantam diffuderit imis
Oblivionem sensibus,

Pocula Lethaeos ut si ducentia somnos
Arente fauce traxerim,

Candide MaecenaS, occidis saepe rogando: 5
Deus, deus nam me vetat

Inceptos, olim promissum carmen, iambos
Ad umbilicum adducere.

Non aliter Samio dicunt arsisse Bathyllo
Anacreonta Teium, ’ - 10

Qui persaepe cava testudine flevit amorem
Non elaboratum ad pedem.

Uteris ipse miser: quod si non pulchrior ignis
Accendit obsessam Ilion,

Gaude sorte tua; me libertina neque uno 15
Contenta Phryne macerat.

XV.

Nox erat et caelo fulgebat luna sereno
Inter minora sidera, ‘

Cum tu, magnorum numen laesura deorum,
In verba jurabas mea,

Artius atque hedera procera adstringitur ilex, 5
Lentis adhaerens bracchiiS,

⁸ Dum pecori lupus et nautis infestus Orion

Turbaret hibernum mare,

Intonsosque agitaret Apollinis aura capillos,
Fore hunc amorem mutuum.' 10

0 dolitura mea multum virtute Neaera!
Nam si quid in Flacco viri est,

Non feret assiduas potiori te dare noctes,
Et quaeret iratus parem,

Nec semel offensae cedet constantia formae, 15
Si certus intrarit dolor.

8 nti, veluti 6 iam 13 do quod non 8 turbarit 9 agitarit

