112 GARMEN sAEcvnARn:

Condito mitis placidusque telo,
Supplices audi pueros, Apollo!
Siderum regina bicornis, audi, 35
Luna, puellas!
Roma si vestrum est opus, Iliaeque
Litus Etruscum tenuere turmae,
J ussa pars mutare lares et urbem
Sospite cursu, 40
Cui per ardentem sine fraude Trojam
Castus Aeneas patriae superstes
Liberum munivit iter, daturus
Plura relictis:
Di, probos mores docili Juventae, 45
Di, senectuti placidae quietem,
Romulae genti date remque prolemque
Et decus omnel
Quaeque vos bobus veneratur albis
Clarus Anchisae Venerisque sanguis, 50
Impetret, bellante prior, jacentem
Lenis in hostem!
J am mari terraque manus potentes
Medus Albanasque timet secures,
J am Scythae responsa petunt, superbi 55
Nuper, et Indi.
J am Fides, et Pax, et Honos, Pudorque
Priscus, et neglecta redire Virtus
Audet, apparetque beata pleno
Copia cornu. 60
Augur et fulgente decorus arcu
Phoebus acceptusque novem Camenis,
Qui salutari levat arte fessos
Corporis artus,
Si Palatinas videt aequus arces, 65
Remque Romanam Latiumque felix
Alterum in lustrum meliusque semper
Proroget aevum.

39 urbes 45 docilis 46 senectutis 49 quique 49 bubus
51 imperet 57 Honor 65 aras 68 prorogat

