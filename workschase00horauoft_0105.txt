ΜΒ. 1v. 5, 6

VI.

Dive, quem proles Niobea magnae

Vindicem linguae Tityosque raptor

> Sensit et TroJae prope victor altae
Phthius Achilles,

Ceteris major, tibi miles impar,

Filius quamvis Thetidis marinae

Dardanas turres quateret tremenda
Cuspide pugnax:

Ille, mordaci velut icta ferro

Pinus aut impulsa cupressus Euro,

Proeidit late posuitque collum in
Pulvere Teucro:

Ille non inclusus equo Minervae,

Sacra mentito, male feriatos

Troas et laetam Priami choreis
Falleret aulam,

Sed palam captis gravis, heu nefas heu!

Nescios fari pueros Achivis

Ureret flammis, etiam latentem
Matris in alvo,

Ni tuis victus Venerisque *gratae

Vocibus divom pater annuisset

Rebus Aeneae potiore ductos
Alite muros.

Doctor argutae fidicen Thaliae,

Phoebe, qui Xantho lavis amne' crines,

Dauniae defende decus Camenae,
Levis Agyieu.

Spiritum Phoebus mihi, Phoebus artem

Carminis nomenque dedit poetae.

virginum primae puerique claris
Patribus orti,

Deliae tutela deae, fugaces

Lyncas et cervos cohibentis arcu,

101

10

15

20

25

30

10 in maa 11 in omit. 17 vietor gravis, raptor gravi·
l flexus qlouaema 22 divum 25 Argivae

