LIB. 1. 6-8 23'

Undique decerptam fronti praeponere olivam;
Plurimus in Junonis honorem
Aptum dicet equis Argos ditesque Mycenas:
Me nec tam patiens Lacedaemon 10
Nec tam Larissae percussit campus opimae,
Quam domus Albuneae resonantis
Et praeceps Anio, ac Tiburni lucus, et u’da
Mobilibus pomaria rivis.
Albus ut obscuro deterget nubila caelo 15
Saepe Notus neque parturit imbres
Perpetu0‚ sic tu sapiens finire memento
Tristitiam vitaeque labores
Molli, Plance, mero, seu te fulgentia signis ‚
Castra tenent, seu densa tenebit 20
Tiburis umbra tui. 'Teucer Salamina patremque
Cum fugeret, tamen uda Lyaeo
Tempora populea fertur vinxisse corona,
Sic tristes affatus amicos:
“Quo nos cumque feret melior Fortuna parente, 25
Ibimus o socii comitesque!
Nil desperandum Teucro duce et auspice Teucro;
Certus enim promisit Apollo
Ambiguam tellure nova Salamina futuram.
Ο fortes pejoraque passi 30
Mecum saepe viri, nunc vino pellite curas:
Cras ingens iterabimus aequor.’'

VIII.

Lydia, dic, per omnes

Te deos or0, Sybarin cur properes amando
Perdere; cur apricum

Oderit campum, patiens pulveris atque solis!
Cur neque militaris 5

Inter aequales equitat, Gallica nec lupatis

8 honore e conice veura 9 (licit 15 ‹11- otergit
17 perpetuos 27 auspice Teucri, auspice Phoebo e coniectura
2 hoc deos 2 properas ὁ militares 6 equitet

