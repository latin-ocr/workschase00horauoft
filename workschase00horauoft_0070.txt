HoRAttx CARMINVM'

Quos inter Augustus recumbens
Purpureo bibit ore nectar. ’
Hac te merentem, Bacche pater, tuae
Vexere tigres, indocili jugum
Collo trahentes'3 hac Quirinus
Martis equis Acheronta fugit,
Gratum elocuta consiliantibus
«Iunone divis: “ Ilion, Ilion ·
Fatalis incestusque judex
Et mulier peregrina vertit
In pulverem, ex quo destituit deos ,
Mercede pacta Laomedon, mihi
Castaeque damnatum Minervae

Cum populo et duce fraudulento.

J am nec Lacaenae splendet adulterae
Famosus hospes, nec Priami domus
Periura pugnaces Achivos

Hectoreis opibus refringit,
Nostrisque> ductum seditionibus
Bellum resedit. Protinus et graves

Iras et invisum nepotem,

Troica quem peperit sacerdos,
Marti redonabo3 illum ego lucidas
Inire sedeS‚ ducere nectaris

Suco-s, et adscribi quietis

Ordinibus patiar deorum.
Dum longus inter saeviat Ilion
Romamque pontUS, qualibet exules

In parte regnanto beati;

Dum Priami Paridisque busto
Insultet armentum et catulos ferae
Celent inultae, stet Capitolium

Fulgens, triumphatisque possit

Roma ferox dare jura Medis.
Horrenda late nomen in ultimas
Extendat oras, qua medius liquor

Secernit Europen ab Afro,
Qua tumidus rigat arva Nilus;

15

20

25

30

35

40

45

12 bibet 16 patris 34 discere 35 succos 38 exsules

