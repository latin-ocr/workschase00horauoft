LIB. 1. 26-28 · 37

Quae saga, quis te solvere Thessalis
Magus venenis, quis poterit deus?
Vix illigatum te triformi
Pegasus expediet Chimaera.

XXVIII.

Te maris et terrae numeroque carentis arenae
Mensorem cohibent, Archyta,
Pulveris exigui prope litus parva Matinum
Munera, nec quicquam tibi prodest
Aerias temptasse domos animoque rotundum 5
Percurrisse polum, morituro,
Occidit et Pelopis genitor, conviva deorum,
Tithonusque remotus in auraS‚
Et J ovis arcanis Minos admissuS, habentque
Tartara Panthoiden iterum Orco 10
Demissum‚ quamvis, clipeo TroJana refixo
Tempora testatus, nihil ultra
Nervos atque cutem morti concesserat atrae,
Judice te non sordidus auctor
Naturae verique. Sed omnes una manet nox 15
Et calcanda semel via leti,
Dant alios Furiae torvo spectacula Marti;
Exitio est avidum mare nautis3
Mixta senum ac juvenum densentur funera3 nullum
Saeva caput Proserpina fugit. 20
Me quoque devexi rapidus comes Orionis
Illyricis Notus obruit undis.
At tu, nauta, vagae ne parce malignus arenae
Ossibus et capiti inhumato
Particulam dare: sic, quodcumque minabitur Eurus 25
Fluctibus Hesperiis, Venusinae
Plectantur silvae, te sospite, multaque merces,
Unde potest, tibi defluat aequo
Ab Jove Neptunoque sacri custode Tarenti.
Neglegis immeritis nocituram 80

3 latum 5 tentasse 18 avidis 30 negligis

