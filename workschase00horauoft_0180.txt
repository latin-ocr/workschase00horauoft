176 HORA'H SATIRARVM

Doctus eris vivam mixto mersare Falerno 3

Hoc teneram faciet. Pratensibus optima fungis 20
Natura est3 aliis male creditur. Ille salubres
Aestates peraget, qui nigris prandia moris

Finiet, ante gravem quae legerit arbore solem.
Aufidius forti miscebat mella Falerno,

Mendose, quoniam vacuis committere venis 25
Nil nisi lene decet; leni praecordia mulso

Prolueris melius. Si dura morabitur alvus,

Mitulus ct viles pellent obstantia conchae

Et lapathi brevis herba, sed albo non sine Coo.
Lubrica nascentes implent conchylia lunae ; 30
Sed non omne mare est generosae fertile testae ;
Murice Baiano melior Lucrina peloris,

Ostrea Circeiis, Miseno oriuntur echini,

Pectinibus patulis jactat se molle Tarentum.

Nec sibi cenarum quivis temere arroget artem, 35
Non prius exacta tenui ratione saporum3
Nec satis est ¹cara pisces averrere mensa
Ignarum quibus est Jus aptius et quibus assis
Languidus in cubitum jam se conviva reponet. ,
Umber et iligna nutritus glande rotundas 40
Curvat aper lances carnem vitantis inertem;
Nam Laurens malus est, ulvis et arundine pinguis,
Vinea submittit capreas non semper edules,
Fecundae leporis sapiens sectabitur armos,
Piscibus atque avibus quae natura et foret aetaS, 45
Ante meum nulli patuit quaesita palatum.
Sunt quorum ingenium nova tantum crustula promit.
Nequaquam satis in re una consumere curam,
Ut si quis solum hoc, mala ne sint vina, laboret,
Quali perfundat pisces securus olivo. 50
Massica si caelo supponas vina sereno,
Nocturna, si quid crassi est, tenua-bitur aura,
Et decedet odor nervis inimicus3 at illa
Integrum perdunt lino vitiata saporem.

37 avertere 39 reponit 41 curvet 42 harundine
44 fecundi 51 suppones

