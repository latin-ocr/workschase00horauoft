mn. 111. 22-24 · 85

Nam, quae nivali pascitur Algido
Devota ‘quercus inter et iliceS, 10
Aut crescit Albanis in herbis,
Victima, pontificum secures
Cervice tinguet: te nihil attinet
Temptare multa caede bidentium
Parvos coronantem marino 15
Rore deos fragilique myrto.
Immunis aram si tetigit manus,
Non sumptuosa blandior hostia
Mollivit aversos Penates
Farre pio et saliente mica. 20

XXIV.

Intactis opulentior
Thesauris Arabum et divitis Indiae
Caementis licet occupes
Tyrrhenum omne tuis et mare Apulicum‚
Si figit adamantinos 5
Summis verticibus dira Necessitas
clavos, non animum metu,
Non mortis laqueis expedies caput.
Campestres melius Scythae,
Quorum plaustra vagas rite trahunt domos, 10
Vivant, et rigidi Getae,
Immetata quibus jugera liberas
Fruges et Cererem ferunt,
Nec cultura placet longior annua,
Defunctumque laboribus 15
Aequali recreat sorte vicarius.
Illic matre carentibus
Privignis mulier temperat innocens,
N ec dotata regit virum
conjunx, nec nitido fidit adultero, 20

12 securim 13 tinget 14 tentare 19 mollibit
4 Tirrcnnm, terrenum e coniectura 4 publicum, Punicum, Ponticum
10 domo· rite trahunt. vagas 20 coniux

