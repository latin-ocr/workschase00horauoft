ms. 111. 16-18 81

Nec Laestrygonia Bacchus in amphora
Languescit mihi, nec pinguia Gallicis 35
Crescunt vellera pascuiS,
Importuna tamen pauperies abest,
Nec, si plura velim, tu dare deneges
Contracto melius parva cupidine
Vectigalia porrigam, 40
Quam si Mygdoniis regnum Alyattei
Campis continuem. Multa petentibus
Desunt multa: bene est, cui deus obtulit
Parca quod satis est manu,

‘xm

Aeli, vetusto nobilis ab Lamo,
(Quando et priores hinc Lamias ferunt
Denominatos et nepotum
Per memores genus omne fastos;
Auctore ab illo ducis originem, 5
Qui Formiarum moenia dicitur
Princeps et innantem Maricae
Litoribus tenuisse Lirim,
Late tyrannus ε) cras foliis nemus
Multis et alga litus inutili 10
Demissa tempestas ab Euro
Sternet, aquae nisi fallit augur,
Annosa cornix. Dum potes aridum
Compone lignum: cras Genium mero
Curabis et porco bimestri, 15
Cum famulis operum solutis.

XVIII.

Faune, Nympharum fugientum amator,
Per meos fines et aprica rura
Lenis incedas abeasque parvis

Aequus alumnis,

6 ducit e‘eonieceura 13 potis 16 porca 15 bimenstri
Hor. ⁶

