ΜΒ. 1. 4 141

Ingenium cui sit, cui mens divinior atque os

Magna sonaturum, des nominis hujus honorem.

Idcirco quidam comoedia necne poema “ 45

Esset quaesivere, quod acer spiritus ac vis

Nec verbis nec rebus inest, nisi quod pede certo

Differt sermoni, sermo merus. “At pater ardens

Saevit, quod meretrice nepos insanus amica

Filius uxorem grandi cum dote recuset, 50

Ebrius et (magnum quod dedecus) ambulet ante

Noctem cum facibuS.’' Numquid Pomponius istis

Audiret leviora, pater si viveret? Ergo

Nou satis est puris versum perscribere verbis,

Quem si dissolvas, quivis stomachetur eodem 55

Quo personatus pacto pater. His, ego quae nunc,

Olim quae scripsit Lucilius, eripias si

Tempora certa modosque, et quod prius ordine verbum
est

‘Posterius facias, praeponens ultima primis,

Non, ut si solvas “ Postquam Discordia taetra 60

Belli ferratos postes portasque refreqit,”

Invenias etiam disjecti membra poetae.

Hactenus haec: alias justum sit necne poema,
Nunc illud tantum quaeram, meritone tibi sit
Suspectum genus hoc scribendi. Sulcius acer 65
Ambulat et Caprius, rauci male cumque libellis,
Magnus uterque timor latronibus ; at bene si quis
Et vivat puris manibus, contemnat utrumque.

Ut sis tu similis Caeli Birrique latronum,

Non ego sum Capri neque Sulci: cur metuas me? 70
Nulla taberna meos babeat neque pila libellos,

Quis manus insudet volgi Hermogenisque Tigelli:
Nec recito cuiquam nisi amicis, idque coactus,

Non ubivis coramve quibuslibet. In medio qui
Scripta soro recitent sunt multi, quique lavantes: ’ἴ 5
Suave locus voci resonat conclusus. Inanes

Hoc juvat, haud illud quaerenteS, num sine sensu,

49 insanit 00 tetra 70 sim 73 recitem 75 recitant

