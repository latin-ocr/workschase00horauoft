54 HORA'H cARfflNVM

Maturet, in comptum Lacaenae
More comas religata nodum.

XII.

Nolis longa ferae bella Numantiae,
Nec durum Hannibalem, nec Siculum mare
Poeno purpureum sanguine, mollibus
Aptari citharae modis,
Nec saevos Lapithas, et nimium mero 5
Hylaeum, domitosque Herculea manu
Telluris juvenes, unde periculum,
Fulgens contremuit domus
Saturni veteris; tuque pedestribus
Dices historiis proelia CaesariS, 10
Maecenas, melius, ductaque per vias
Regum colla minacium.
Me dulces dominae Musa Licymniae
CantuS, me voluit dicere lucidum
Fulgentes oculos et bene mutuis 15
Fidum pectus amoribus ;·
Quam nec ferre pedem dedecuit choris,
Nec certare Joco nec dare bracchia
Ludentem nitidis virginibus sacro
Dianae celebris die. 20
Num tu quae tenuit dives Achaemenes,
Aut pinguis Phrygiae Mygdonias opes
Permutare velis crine Licymniae,
Plenas aut Arabum domos,
Dum flagrantia detorquet ad oscula 25
Cervicem, aut facili saevitia negat
Quae poscente magis gaudeat eripi,
Interdum rapere occupet?

23 incomptum, incomptam 24 comam 24 nodo 2 dirum
4 aptare 10 disces 12 minantium 13 duleis
25 cum 28 occupat

