24 HORA'rI CARMINVM

Temperat ora frenis? .
Cur timet flavum Tiberim tangere? Cur olivum
Sanguine viperino
Cautius vitat, neque Jam livida gestat armis 10
Bracchia, saepe disco,
Saepe trans finem Jaculo nobilis expedito?
Quid latet, ut marinae
Filium dicunt Thetidis sub lacrimosa Trojae
Funera, ne virilis 15
Cultus in caedem et Lycias proriperet catervas ?

IX.

Vides ut alta stet nive candidum
Soracte, nec jam sustineant onus
Silvae laborantes, geluque
Flumina constiterint acuto.
Dissolve frigus, ligna super foco 5
Large reponens, atque benignius
Deprome quadrimum Sabina,
Ο Thaliarche, merum diota.
Permitte divis cetera: qui simule ‘⁵¹³¹‘
Stravere ventos aequore fervido 10
Deproeliantes, nec cupressi
N ec veteres agitantur orni.
Quid sit futurum cras, fuge quaerere, et
Quem Fors dierum cumque dabit, lucro
Appone‚ nec dulces amores 15

Sperne puer, neque tu choreas,
Donec virenti canities abest

Morosa, Nunc et campus, et areae,
. s* Lenesque sub noctem susurri
Composita repetantur hora, 20
N unc et latentis proditor intimo
Gratus puellae risus ab angu10‚
Pignusque dereptum lacertis
Aut digito male pertinaci.

'7 temperet 11 brachia '7 depone 14 sors 23 direptum

