ΜΒ. 1. 3, 4 197

Ne, si forte suas repetitum venerit olim

Grex avium plumas, moveat cornicula risum

Furtivis nudata coloribus. Ipse quid audes? 20
Quae circum volitas agilis thyma? Non tibi parvum
Ingenium, non incultum est et turpiter hirtum :

Seu linguam causis acuis, seu civica jura

Respondete paras, seu condis amabile carmen,

Prima feres hederae victricis praemia. Quod si 25]
Frigida curarum fomenta relinquere posses,

Quo te caelestis sapientia duceret, ires.

Hoc opus, hoc studium parvi properemus et ampli,

⁸ Si patriae volumus, si nobis vivere cari.

Debes hoc etiam rescribere, sit tibi curae, 30
Quantae conveniat, Munatius. An male sarta
Gratia nequiquam coit, et rescinditur ⁴? —At vos

Seu calidus sanguis seu rerum inscitia vexat

Indomita cervice feros, ubicumque locorum

Vivitis, indigni fraternum rumpere foedus, 35
Pascitur in vestrum reditum votiva juvenca.

IV.

Albi, nostrorum sermonum candide judeX,

Quid nunc te dicam facere in regione Pedana?
Scribere quod Cassi Parmensis opuscula vincat,

An tacitum silvas inter reptare salubres,

curantem quicquid dignum sapiente bonoque est? 5
Non tu corpus eras sine pectore. Di tibi formam,

Di tibi divitias dederunt artemque fruendi.

Quid voveat dulci nutricula maJus alumno,

Qui sapere et fari possit quae sentiat, et cui

Gratia, sama, valetudo contingat abunde, 10
Et mundus victus non deficiente crumena?

Inter spem curamque, timores inter et iras,

Omnem crede diem tibi diluxisse supremum:

Grata superveniet, quae non sperabitur, hora.

22 nec turpiter 30 si 32 nequicquam 32 ac
33 heu calidus sanguis beu 7 divicias 7 dederant 9 quam saporo
⁹ ut possit Lambinus, Cruqm'ue 10 valitudo

