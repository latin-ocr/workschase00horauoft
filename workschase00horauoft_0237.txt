ms. 11. 2 233

Rem di donarent, illi decedere pravam

Stultitiam3 et,‘cum sis nihilo sapientior ex quo
Plenior es, tamen uteris monitoribus isdem?

At si divitiae prudentem reddere possent, 155
Si cupidum timidumque minus te, nempe ruberes
Viveret in terris te si quis avarior uno,

Si proprium est quod quis libra mercatus et aere est,
Quaedam, si credis consultis, mancipat usus;

Qui te pascit ager, tuus est, et vilicus Orbi, 160
Cum segetes occat tibi mox frumenta daturas,

Te dominum sentit. Das nummos, accipis uvam,
Pullos, ova, cadum temeti: nempe modo isto
Paulatim mercaris agrum, fortasse trecentis

Aut etiam supra nummorum milibus emptum, 165
Quid refert vivas numerato nuper an olim?

Emptor Aricini quondam Veientis et arvi

Emptum cenat olus, quamvis aliter putat3 emptis
Sub noctem gelidam lignis calefactat aenum 3

Sed vocat usque suum, qua populus adsita certis 170
Limitibus vicina refugit jurgia; tamquam

Sit proprium quicquam, puncto quod mobilis horae
Nunc prece, nunc pre-tic, nunc vi, nunc morte suprema
Permutet dominos etcedat in altera jura.

Sic quia perpetuus nulli datur usus, et heres 175
Heredem alterius velut unda supervenit undam,

Quid vici prosunt aut horrea? quidve Calabris
Saltibus adjecti Lucani, si metit Orcus

Grandia cum parvis, non exorabilis auro?

Gemmas, marmor, ebur, Tyrrhena sigilla, tabellas, 180
Argentum, vestes Gaetulo murice tinctas.

· Sunt qui non habeant, cst qui non curat habere.

Cur alter fratrum cessare et ludere et ungui

Praeferat Herodis palmetis pinguibus, alter

Dives et importunus ad umbram lucis ab ortu 185
Silvestrem flammis et ferro mitiget agrum,

154 rationibus
158 quod quis libra mercatur et aere, quicquid libra mercamur ct acro
160 villicus 161 daturus
163 modo sto (=inm) Lachm. ad laucrct. iii. 954
173 sorte editor-en qnidam 183 ungi

