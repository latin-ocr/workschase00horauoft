104 HOR'ATI CARMINVM

Clarum Tyndaridae sidus ab infimis· ’
Quassas eripiunt aequoribus rates,
Ornatus viridi tempora pampino

Liber vota bonos ducit ad exitus.

IX.

Ne forte credas interitura, quae,
Longe sonantem natus ad Aufidum,
Non ante volgatas per artes,
Verba loquor socianda chordis:
Non, si priores Maeonius tenet
Sedes Homerus, Pindaricae latent
Ceaeque et Alcaei minaces
Stesichorique graves Camenae ;
Nec, si quid olim lusit Anacreon,
Delevit >aetas; spirat adhuc amor
Vivuntque commissi calores
Aeoliae fidibus puellae.
N on sola comptos arsit adulteri
Orines, et aurum vestibus illitum
Mirata regalesque cultus
Et comites Helene Lacaena,
Primusve Teucer tela Cydonio
Dirc-xit arcu; non semel Ilios
Vexata; non pugnavit ingens
Idomeneus Sthenelusve solus
Dicenda Musis proelia; non ferox
Hector vel acer Deiphobus graves
Excepit ictus pro pudicis
Oonjugibus puerisque primus.
Vixere fortes ante Agamemnona
Multi: sed omnes inlacrimabiles
Urge-ntur ignotique longa
Nocte, carent quia vate sacro.
Paulum sepultae distat inertiae
Celata virtus. Non ego te meis

34 duxit 3 vulgatas 4 loquar 19 nec 26 illacrimabiles

10

15

20

25

30

