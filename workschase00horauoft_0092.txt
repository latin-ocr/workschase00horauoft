88

HORA'I'I CARMINVM

Nunc arma defunctumque bello
Barbiton hic paries habebit,
Laevum marinae qui Veneris latus
Custodit. Hic, hic ponite lucida
Funalia et vectes et arcus
Oppositis foribus minaces.
O quae beatam diva tenes Cyprum et
Memphin carentem Sithonia nive,
Regina, sublimi flagello
Tange Chloen semel arrogantem.

XXVII.

Impios parrae recinentis omen
Ducat et praegnans caniS‚ aut ab agro
Rava decurrens lupa Lanuvino
Fetaque volpes3
Rumpit et serpens iter institutum,
Si per obliquum similis sagittae
Terruit mannos: eg0, cui timebo,
Providus auspex,
Antequam stantes repetat paludes
Imbrium divina avis imminentum,
Oscinem corvum prece suscitabo
Solis ab ortu.
Sis licet felix, ubicumque mavis,
Et memor nostri, Galatea, vivas,
Teque nec laevus vetet ire picus
Nec vaga, cornix.
Sed vides quanto trepidet tumultu
Pronus Orion. Ego quid sit ater
Hadriae novi sinus, et quid albus
Peccet Iapyx.

’ Hostium uxores puerique caecos

Sentiant motus orientis Austri et
Aequoris nigri fremitum et trementes
Verbere ripas.

10

ω’

20

7 ascias K. e coniectura 9 regis 2praegnas 4vulpes 5 rumpat

7 eur, quid 15 levis 15 vetat 17 trepidat 22 sentient

