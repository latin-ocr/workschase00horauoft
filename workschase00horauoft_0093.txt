mn. 111. 27

Sic et Europe niveum doloso

Credidit tauro latuS, et scatentem

Beluis pontum mediasque fraudes
Palluit audaX.

Nuper in pratis studiosa florum et

Debitae Nymphis opifex coronae,

Nocte sublustri nihil astra praeter
Vidit et undas.

Quae simul centum tetigit potentem

Oppidis Creten, ‘⁴ Pater, o relictum

Filiae nomen, pietasque,’' dixit,
“Victa furore!

Unde, quo, veni? Levis una mors est

Virginum culpae. Vigilansne ploro

Turpe commissum, an vitiis carentem
Ludit imago

Vana, quae porta fugiens eburna

Somnium ducit? Meliusne fluctus

Ire per longos fuit, an recentes
Carpere flores?

Si quis infamem mihi nunc juvencum

Dedat iratae, lacerare ferro et

Frangere enitar modo multum amati
Cornua monstri.

Impudens liqui patrios PenateS,

Impudens Orcum moror. Ο deorum

Si quis haec audis, utinam inter errem
Nuda leones!

Antequam turpis macies decentes

Occupet malas, teneraeque sucus

Defluat praedae, speciosa quaero
Pascere tigres.

· ‘Vilis Europe‚’ pater urget absens,

‘ Quid mori cessas? Potes hac ab orno

Pendulum zona bene te secuta
Laedere collum.

Sive te rupes et acuta leto

27 belluis 48 tauri 54 succus 60 elidere

89·

25

30

35

40

45

50*

55

60

